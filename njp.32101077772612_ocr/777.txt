σϐήτητον ἐπεφέρετο τὴν ἀπόδειξιν, καὶ ὅπερ ἔλεγεν,
ἐδείκνυε διὰ τοῦ σώματος. Μετὰ ταῦτα εὑρίσκει
αὐτὸν ό [554] Ἰησοῦς, καὶ λέγει αὐτῷ’ Ἴδε, ὑγιὴς
γέγονας, μηκέτι ἁμάρτανε, ἵνα μὴ χεῖρόν τί σοι
γένηται. Εἶδες ἰατροῦ σοφίαν ; εἶδες κηδεμονίαν ; οὐκ
ἀπήλλαξε τοῦ παρόντος νοσήματος μόνον, ἀλλὰ καὶ
πρὸς τὸ μέλλον ἀσφαλίζεται· καὶ μάλα εὐκαίρως.
Ὀτε μὲν γὰρῆν ἐπὶ τῆς κλίνης, οὐδὲν τοιοῦτον εἶπεν,
οὐκ ἀνέμνησεν αὑτὸν ἁμαρτημάτων· δυσάρεστος γάρ
πως καλ¹ ταλαίπωρός ἐστιν ἡ τῶν ἀρρωστούντων
ψυχή ” ὅτε δέ ἀπήλασε τὴν ἀρρωστίαν, ὅτε πρὸς τὴν
ὑγίειαν ἐπανήγαγεν, ὅτε τῆς δυνάμεως αὑτοῦ καὶ
τῆς κηδεμονίας ἔργῳ τὴν ἀπόδειξιν παρέσχετο, τότε
εὔκαιρον ποιεῖται τὴν συμϐουλὴν καὶ τὴν παραίνεσιν,
ἀξιόπιστος δι’ αὐτῶν λοιπὸν τῶν ἐργων φαινόμενος.
Τί οὖν ἐκεῖνος ἀπελθὼν κατάδηλον ἐποίησεν αὑτὸν
τοῖς Ἰουδαίοις; Κοινωνοὺς αὐτοὺς βουλόμενος λαϐεῖν
τῆς ἀληθοῦς διδασκαλίας. Ἀλλ’ ἐκεῖνοι διὰ τοῦτο
ἐμίσουν αὑτὸν, φησὶ, καλ¹ ἐδίωκον, Ἐνταῦθά μοι προσ-
έχετεθ ἐνταῦθα γὰρ ό πᾶς ἐστιν ἀγὼν. Διὰ τοῦτο
ἐδίωκον αὐτὸν, ὅτι ταῦτα ἐποίει ἐν σαϐϐάτῳ.
ῖΊδωμεν οὗν πῶς ἀπολογεῖται· ό γὰρ τῆς ἀπολογίας
τρόπος δείκνυσιν ἡμῖν, εῐτε τῶν ὑποτεταγμένων, εῑτε
τῶν ἐλευθέρων ἐστὶν, εἴτε τῶν διακονουμένων, εἴτε
τῶν ἐπιταττόντων. Παρανομία μεγίστη ἐδόκει εἶναι
τὸ γεγενημένον· καὶ γὰρ ξύλα ποτέ τις ἐν σαϐϐάτῳ
συλλέξας ἐλιθάσθη διὰ τοῦτο, ὅτι βαστάγματα ἐφε-
ρεν ἐν σαϐϐάτῳ. Τοῦτο τὸ μέγα ἁμάρτημα ἐνεκα-
λεῖτο ό Χριστὸς, ὅτι ἐλυσε τὸ σάϐϐατον. Ἰδωμεν οὖν
εί πρότερον συγγνώμην αἰτεῖ ὡς δοῦλος καὶ ὑποτε-
ταγμένος, ἢ ὼς ἐξουσίαν ἐχων καὶ αὐθεντίαν ἐπιδεί-
κνυται, ὡς Δεσπότης, καὶ ἐπικείμενος τῷ νόμῳ, καὶ
τὰς ἐντολὰς αὐτὸς δεδωκώς. Πῶς οὖν ἁπολογείται;
φησίν· '0 Πατήρ μου ἕως ἄρτι ἐργάζεται, κάγὼ
ἐργάζομαι. Εἶδες αύθεντίαν; Καίτοι εί καταδεέστε-
ρος καὶ ἐλάττων ἦν τοῦ Πατρὸς, οὐκ ἔστιτὸ εἰρημένον
ἀπολογία, ἀλλ’ ἔγκλημα μεῖζον καὶ κατηγορία χαλε-
πωτέρα. Ὀταν γὰρ ποιῇ τις, ὃ τῷ μείζονι μόνῳ
ποιεῖν ἔξεστιν, εἶτα ἁλοὺς ἐγκαλεῖται καὶ λέγει¹ ὄτι
Ἐπειδὴ ό μείζων ἐποίηςε, διὰ τοῦτο κάγὼ ἐποίησα,
οὺ μόνον οὐκ ἀπολύει τῶν ἐγκλημάτων ἐαυτὸν τούτῳ
τῆς ἀπολογίας τῷ τρόπῳ, ἀλλὰ καὶ μείζονος μέμψεως
καὶ κατηγορίας ὑπεύθυνον ἑαυτὸν καθίστησιν. T1159-
ηφανίας γὰρ καὶ ἀλαζονείας ἐστὶ, τὺ τοῖς μείζοσι
τῆς ἀξίας ἐπιχειρεῖν πράγμασι.
Καὶ ὁ Χριστὸς τοίνυν εί καταδεέστερος ἦν, ούκ
ἦν ἀπολογία τὸ λεγόμενον, ἀλλ’ ἔγκλημα μεῖζον·
ἐπειδὴ δὲ ἴσος αὑτῷ ἦν, διά τοῦτο οὐκ ἐστιν ἐγκλη μα.
Καὶ εί βούλεσθε, ἐπὶ ὑποδείγματος ὃ λέγω ποιήσω
φανερόν. Τῷ βασιλεῖ φέρειν ἁλουργίδα, καὶ διάδημα
ἱχειν ἐπὶ τῆς κεφαλῆς μόνῳ ἔξεστιν, ἑτέρῳ δὲ οὐδενί.
Ἐάν τοίνυν φανῇ τις τῶν πολλῶν τοῦτο τὸ σχῆμα πε-
ρικείμενος, εἶτα καὶ εἰς δικαστήριον ἑλκόμενος λέγῃ,
ὅτι Ἐπειδὴ ὁ βασιλεὺς τοῦτο τὸ σχῆμα περίκειται,
διὰ τοῦτο κάγὼ περίκειμαι, οὐ μόνον οὑκ ἀφίησιν
ἐαυτὸν τῆς κατηγορίας, ἀλλὰ καὶ μείζονος κολάσεως
καὶ τιμωρίας καθίστησιν ὑπεύθυνον τῷ τρόπῳ τῆς
[3355] ἀπολογίας. Πάλιν τὸ τοὺς αἰσχίστους ἀφεῖναι

809
